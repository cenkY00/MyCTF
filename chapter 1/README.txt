Selam İYTE’li!

Iztech Cybersec Society olarak seni zorlu ama bir o kadar eğlenceli bir maratona davet ediyoruz! Hazırsan, biraz dedikodu verelim:

1. Yarışmamız 10 Ekim 2024 saat 10.00’da başlıyor ve 11 Ekim 16.00’da sona eriyor.

2. İlk 3 kişiyi öyle bir sürpriz ödül bekliyor ki, biz bile kıskandık. Cidden. :)

3. Yarışmamız adım adım ilerliyor. Her aşamada karşına çıkacak şifreleri çözdükçe yeni duraklara doğru yol alacaksın. Bu şifreler hem seni sıradaki gitmen gereken yere yönlendirecek hem de gideceğin yerdeki yeni soruyu açman için bir anahtar görevi görecek.

4. Şifre formatımız ICS{bu_b1r_fl4g}. Şifreyi bulduğunu sanıp "Yok ya, bu çok basit oldu!" diyorsan... yanlış yoldasın!

5. Kampüste gizlenmiş bayrakları bulman lazım, hem de GERÇEK bayrakları! Bulduğun bayraklarla selfie çekmeyi sakın unutma, yoksa gittiğine inanmayız!

6. Tüm yarışmayı telefonunla çözebileceğini de söylemeden geçmeyelim. Her şey orada, tarayıcının derinliklerinde gizli. Bakalım ne kadar iyi bir dedektifsin?

Unutma, sen bu satırları okurken birileri çoktan ilk bayrağı buldu bile! Hadi, acele et, bayrağın peşine düş!

Not: Bayrak kapmaca dedik ama bayrakları kapmana gerek yok :) Lütfen arkadan gelecek olan arkadaşların için bayrakları olduğu gibi bırak.